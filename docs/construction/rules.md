---
id: rules
title: Правила ремонту
---

В цьому розділі описані питання, що виникають при проведенні ремонту.
Відповіді на питання отримані від ЖЕКу.

___________

### Як бригадам заходити на об’єкт?

На першому етапі робочі ходять по запису в журналі, здають паспорти при вході
і отримують їх назад при виході. Трохи пізніше робочим будуть видані пропуски.

### Графік використання вантажного ліфта для підйому будматеріалів і обладнання

До 29.09.2019:

| День тижня | З 8:00 до 10:00     | З 10:00 до 18:00    | З 18:00 до 20:00    |
|:-----------|:--------------------|:--------------------|:--------------------|
| Пн-Пт      | Вантажі: секц. А, Б | Тільки пасажири     | Вантажі: секц. А, Б |
| Сб-Нд      | Вантажі: секц. А, Б | Вантажі: секц. А, Б | Вантажі: секц. А, Б |

Починаючи з 30.09.2019:

| День тижня             | З 8:00 до 10:00     | З 10:00 до 18:00                              | З 18:00 до 20:00    |
|:-----------------------|:--------------------|:----------------------------------------------|:--------------------|
| Пн-Пт<br />__ПАРНІ__   | Вантажі: секц. А, Б | Вантажі: Секція __А__<br />Пасажири: Секція Б | Вантажі: секц. А, Б |
| Пн-Пт<br />__НЕПАРНІ__ | Вантажі: секц. А, Б | Вантажі: Секція __Б__<br />Пасажири: Секція A | Вантажі: секц. А, Б |
| Сб-Нд                  | Вантажі: секц. А, Б | Вантажі: секц. А, Б                           | Вантажі: секц. А, Б |

Обмеження пов’язане з необхідністю організації показів квартир
інвесторам при відключених пасажирських ліфтах. Разом із запуском
пасажирських ліфтів, обмеження буде скасовано.

ЖЕК просить нагадувати вашим будівельникам про те, що:
 
1.  Ліфт розрахований на 1000 кг і його не можна перевантажувати.
    Перевантаження блокує роботу вашої бригади, і роботу ваших сусідів
    мінімум на годину, поки аварійна ліфтова служба не запустить ліфт.
    
2.  Ліфт всередені обшитий, але двері і панель кнопок не захищені від
    пошкоджень. Намагайтесь бути обережними з ліфтовим обладнанням.

Поки діє обмеження, будматеріали можна залишати біля під’їзду,
попереджаючи охоронця: він буде наглядати за ними. Вашим обов’язком буде
підняти весь вантаж до 20:00 дня, коли його привезли, щоб він не лишався
на ніч на вулиці.

### Коли будуть включені пасажирські ліфти? Зрозуміло, що з забороною на перевезення буд. матеріалів. 

Поки забудовник закінчує виправлення недоліків в
квартирах, пасажирські ліфти не працюватимуть. Орієнтовно, їх включать в
листопаді-грудні 2019р.

### В договорі є заборона на використання машинної штукатурки. Чому? Чи є можливість узгодити використання?

При використання машинної штукатурки, технологічні відходи у вигляді
розчину води та штукатурної суміші зливаються в каналізацію. Штукатурна
суміш відшаровується від води, осідає у загальнобудинковій каналізації,
кам’яніє і призводить до засорів та необхідності заміни цілих фрагментів
каналізації. Останнє, неминуче призведе до відключення води на час робіт
і створить незручності всім сусідам.

Якщо ви все-ж бажаєте використати машинну штукатурку, це можна узгодити з ЖЕКом.

1. Зверніться до ЖЕКу, узгодьте час початку і закінчення робіт,
   отримайти і сплатіть квитанцію на 1300 грн, що є вартістю виклику
   аварійної сантехнічної бригади для промивки каналізації.
   
2. Узгодьте час проведення ЖЕКом інструктажу для вашої бригади машинної
   штукатурки. Ключовий пункт інструктажу:
   
   - __Відпрацьовану воду не можна зливати одразу__ в каналізацію. Спочатку
   зливаємо в бочку, залишаємо бочку в спокої мінімум на 1 годину для
   відшаровування важкої фракції. Після цього воду або використати повторно, або перелити
   в бочку для додаткого відстоювання протягом 2 годин. Після додаткового відстоювання рідку
   фракцію можна злити в каналізацію, а важку утилізувати як тверді будівельні відходи.
   
3. Повідомте ЖЕК одразу по закінченню роботи. ЖЕК викликає аварійну
   бригаду, яка проведе прочистку каналізації до того, як штукатурка
   застигне.

> **Порада:** ви можете домовитись з сусідами по стояку про одночасне
проведення штукатурних робіт зі зливом в один каналізаційний стояк і
розділити вартість роботи аварійної бригади між собою.

### Контейнер для будівельного сміття?

Не планується. Сміття зберігаємо вдома, вивозимо самостійно, убираючь за собою.
За залишене сміття в місцях загального користування квартира відлючається від
електроенергії. Якщо робочі пошкодили місяця загального користування, то складається
акт на квартиру і власник має відремонтувати пошкодження власним коштом.

### В договорі на ремонтні роботи є заборона на демонтаж та перенесення міжкімнатних перегородок.Який процес узгодження перенесення перегородки?

Цегляні та керамзитобетонні блоки можна демонтувати без узгодження. 
Вентиляційні канали і несучі конструкції чіпати НЕ можна.

### Договором заборонено щось робити з фасадом будинку. Я хочу встановити брізер (примусову приточну вентиляцію). Чи є можливість узгодити встановлення?

За нашим зверненням проектувальники ЖК взяли в роботу підготовку типового технічного
рішення на встановлення систем приточної вентиляції в квартирах.

Ключовими вимогами буде:

1. Розміщення отвору виключно в межах зовнішньої корзини для кондиціонерів
2. Монтаж БЕЗ втучання в монолітні конструкції будинку

Тепер ви можете можете спроектувати розміщення брізерів, але поки НЕ виконуйте жодних
робіт що зачіпають зовнішні стіни. До робіт можна будет приступити лише після отримання
отстаточної документації від проектувальників, орієнтовно на почтаку грудня 2019 року.

### Я хочу встановити камери відеоспостереження в загальному коридорі біля своєї квартири. Як це узгодити?

> Чекаємо на відповідь ЖЕКу
